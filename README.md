A féléves feladatom a következő lenne:

Egy f1-es autót lehet írányítani billentyűkkel az út egy szakaszán. Az autó előre és hátra fog mozogni, a terveim szerint kanyarodni nem lehet majd vele. A kocsi addig fog előre menni egységnyi sebességgel, ameddig a 'Q' billentyű le van nyomva, és addig fog tolatni, ameddig az 'E' billentyű van nyomva tarva. 
Az autó kerekei is mozogni fognak abban az esetben, ha az autó is mozog. Az út eleje és vége le lesz zárva, ezzel jelezzük a felhasználónak, hogy nem lehet tovább menni. Az útszakasz elején és végén a lezárást stop tábla és beton elemek fogják jelezni, illetve az út mentén lesz még 1-1 tábla is.
Az út két oldalán fű lesz elhelyezve, rajtuk pedig objektumok, néhány közülük mozogni is fog. Az út mellé a fűre fákat, illetve néhány bokrot tervezek rakni. A mozgó objektumok kapcsán pár szélerőműre gondoltam, illetve egy óriáskerékre, amennyiben találok hozzá megfelelő modellt.
